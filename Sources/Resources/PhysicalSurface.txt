Фізична поверхня Землі.-- це  поверхня її твердого тіла площею 510 млн. км2. Ця поверхня має ще більш складні обриси, ніж геоїд. Вона
утворена всіма нерівностями рельєфу, який у свою чергу сформувався різними геологічними процесами – як ендогенними, так і екзогенними.
Особливості і закономірності цих процесів вивчає геоморфологія, а безпосередньо рельєф – об'єкт географії.
За розмірами форм рельєфу виділяють декілька його груп. Найбільш великі форми рельєфу – материки та океани. Вони є елементами
мегарельефу. Далі виділяють макрорельєф – окремі гори, долини річок, западини озер, і мікрорельєф – яри, береги річок, озер, морів і т.п.
Рельєф континентів, особливо за мікрорельєфом істотно відрізняється від рельєфу дна океанів. Характеристика рельєфу Землі знаходить
відображення на гіпсографічній кривій, де по вертикальній осі відкладають висоти нерівностей, а по горизонтальній – площі, що займають
ці нерівності.

Суша займає лише 29,2 % поверхні Землі і складається з шести материків (континентів) – Євразійського, Африканського,
Північно-американського, Південноамериканського, Австралійського й Антарктичного. Інша частина планети покрита водами Світового океану,
який розділений материками на чотири океани -– Тихий, Атлантичний, Індійський і Північний Льодовитий чи Арктичний.

Середня висота материків складає 875 м. Окремі частини їх, у залежності від абсолютниої висоти рельєфу, відносять до рівнин (низин),
плоскогір'їв чи високогір'ів. Високогірні ділянки, що утворюють витягнуті гірські хребти та пояси, приурочені звичайно до крайових частин
континентів. Серед таких виділяють два меридіональних (Східно- і Західно-Тихоокеанський) гірські пояси і один широтний
(Середньоземноморський).

Середня глибина океану 3800 м. Поверхня його дна також різноманітна. До материків примикає шельф (англ. шельф - обмілина) із глибинами
від 0 до 200 м. Ширина його різна, аж до 2000 км біля північноазійського узбережжя Льодовитого океану. Шельф займає близько 20% площі
Світового океану. До глибини 3000 м дно океану плавно знижується і утворює зону материкового схилу (11%). Глибше, до абсолютних
позначок – 6000 м, розташовується просторе ложе Світового океану (50%), частину якого займають глибоководні западини (жолоби) – вузькі 
зони глибиною до 11000 м. Особливими структурними формами океанічного дна, що займають близько 18% его площі, є так звані серединні
океанічні хребти. Це витягнуті переважно уздовж центральних частин океанів підняття до 2 – 4 кмз шириною від 80 до 2500 – 3000 км.

Перехідні від континентів до океанів зони не скрізь однакові. По окраїнах Тихого океану вони більш складні і характеризуються вузьким
шельфом, наявністю окраїнних морів (Охотське, Японське, Південно-Китайське і ін.), так званими острівними дугами (Японські, Філіппінські
та інші острови) і глибоководними западинами, які відокремлюють острівні дуги від ложа Світового океану.